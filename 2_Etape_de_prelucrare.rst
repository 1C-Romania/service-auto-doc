2. Etape de prelucrare
======================

Pentru a întelege modul de proiectare şi prelucrare al programului
trebuie avută în vedere o anumită succesiune logică a etapelor de lucru.
Toate etapele prezentate mai jos sunt etape de prelucrare cronologice
ale unei luni contabile, de la începutul şi până la închiderea acesteia.

***Etapa 1*:** Prima etapă în pornirea prelucrărilor o reprezintă
preluarea datelor contabile anterioare.

***Completaţi cu atenţie şi corect datele de preluare!**

Funcţionarea corectă a programului depinde foarte mult de modul în care
s-a efectuat preluarea începerii folosirii programului în vederea
asigurării continuităţii, prin urmare se vor introduce următoarele:

-  soldurile şi rulajele anterioare pentru toate conturile cu care s-a
lucrat anterior achiziţiei

programului, soldurile de pornire ale partenerilor, deducerile aferente
salariaţilor şi amortizările, precum şi lunile de amortizare anterioare
aferente fiecărui mijloc fix în parte;

-  în evidenţa operativă şi cea contabilă datele aferente stocurilor
existente în societate la data începerii folosirii programului pe
activităţi şi puncte de lucru / depozite.

***Etapa 2*:** În această etapă se vor efectua efectiv prelucrările
aferente lunii de lucru şi se vor introduce pe rând:

-  intrări de la furnizori (documentul se află localizat astfel:
„Activitatea principală/

Aprovizionări şi servicii primite”);

-  vânzări către clienţi (documentul se află localizat astfel:
„Vânzări/Vânzări şi servicii prestate”);

-  vânzări cu amănuntul (documentul se află localizat astfel:
„Vânzări/Raport de vânzări cu amănuntul”);

-  consumuri de materii prime şi materiale (documentul se află localizat
astfel: „Stocuri/Bon de consum”);

-  producţia obţinută (documentul se află localizat astfel:
„Producţie/Raport de producţie”);

-  transferuri între gestiuni (documentul se află localizat astfel:
„Stocuri/Transfer între gestiuni”);

-  operaţiuni de plăţi şi încasări în lei sau valută (documentele se
află localizate în meniul: „Banca şi casa”);

***Atenţie!** O atenţie deosebită e necesară în respectarea ordinii
cronologice a documentelor emise de parteneri şi a plăţilor sau
încasărilor aferente.

-  diverse alte note contabile (documentul se află localizat astfel:
"Operaţii contabile/Operaţie contabilă");

-  compensări între diverşi parteneri asemănători (documentul se află
localizat astfel: "Operaţii contabile/Compensare");

-  operaţii salariale (documente localizate în meniul: "Salarizare şi
personal");

-  evidenţa mijloacelor fixe (documente localizate în meniul:
"Imobilizări").

***Etapa 3*:** Această etapă este o etapă de verificări anterioare
închiderilor lunare. Se analizează şi se verifică datele centralizate
sau nu, existente în cadrul situaţiilor pe care programul le obţine.

Ca rapoarte importante de consultat precizăm urmatoarele:

-  fişe de cont (raportul se află localizat astfel: "Rapoarte / Fişa de
cont");

-  balanţa de verificare (raportul se află localizat astfel: "Rapoarte /
Balanţa de verificare");

-  centralizatoare contabile (raportul se află localizat astfel:
"Rapoarte / Note centralizatoare");

-  jurnale de TVA, de cumpărări şi vânzări (rapoarte localizate în
meniul: "Activitatea principala");

-  registru de casă şi de bancă (rapoarte localizate în meniul: "Banca
şi casa");

-  situaţia generală a partenerilor (rapoarte sunt localizate în meniul:
"Rapoarte / Jurnal privind

decontările cu furnizori sau Jurnal privind decontări cu clienţi");

-  mişcare articole (raportul se află localizat astfel: "Rapoarte /
Mişcare articole");

-  jurnal de amortizare (raport localizat în meniul: "Imobilizări").

***Etapa 4*:** Reprezintă etapa finală şi are o importanţă deosebită.
Această etapă este reprezentată de efectuarea închiderilor lunare
propriu-zise.Prin efectuarea închiderilor unei luni contabile se
înţelege efectuarea descărcărilor de stoc (engross, en-detail),
închiderea conturilor de TVA, închiderea conturilor de venituri şi
cheltuieli, cheltuielilor în avans şi calcularea amortizării. Toate
aceste operaţiuni sunt efectuate în mod automat de către
**1C:Contabilitate** cu documentul "**Închidere perioadă de gestiune**"
(document localizat în meniul: "**Operaţii contabile**"). Se va verifica
situaţia societăţii pe baza rapoartelor prezentate în etapa precedentă.

***Etapa 5*:** Punctul final al unei luni contabile din punctul de
vedere al programului este de a închide efectiv luna și de a bloca
accesul la modificarea datelor contabile aferente lunii respective.

***Atenţie!** După ce s-a efectuat descărcarea de marfă nu se mai pot
efectua modificări în documentele care au condus la prelucrarea de
stocuri (documente de cumpărare, vânzare, producţie, consum, etc).Pentru
a efectua modificări pentru o lună precendentă va trebui să devalidaţi
documentele de închidere pentru toată perioada necesară. În continuare
veţi efectua modificările dorite şi apoi veţi revalida documentele de
închidere.

